<p>Geriye doğru baktığımda bana yol gösteren, mentörlük eden, usta olarak görebileğim, 
desteğini isteyeceğim kimsem olmamış. Bir şekilde kendi yolumu çizmişim. Bu çizim için
daha çok, kendiliğinden, bodoslama, nası denk gelmişse de diyebiliriz. 
Bazen buna hayıflanıyorum. Bazen de gülüp geçiyorum. 
Dedim ki hayatının bu döneminde kendi yaşadığım eksikliği sen de hissetme. 
Sana ışık olmayacağım ama en azından ışıkları gösterebilirim diye düşünüyorum.</p>

<p>Yıllardır blog yazayım, ben de birşeyler biriktireyim, yahu web developerız diyoruz
benim de bir sitem olsun diyorum ama bir türlü yapamıyorum. Herhalde lisede kompozisyonum kötüydü.
Yazmaya dair büyük anılarım yok. Ama mektup yazmışlığım var. En becerebildiğim yazım faaliyetinin
bu olduğunu düşünüyorum. O yüzden bu mektubu sana site üzerinden gönderiyorum. Maksat buralar da kalabalık dursun.</p>

<p>Girizgah yapmaya bayılırım. Yengen bundan çok dertli. Önceleri sabırla beni dinler, sadede gelmemi beklerdi.
Bazen uyuya kalırdı. Şimdi aynı hoşgörü göstermediğini söylemekle yetineceğim.</p>

<p>Bir konunun hikayesini dinlemeyi severim. Bu beni o konuyu daha iyi idrak etmemi sağlar.
Örneğin <a href="https://www.python.org/">Python</a> öğreneceksem bu dili kim niye python koymuş. <a href="https://en.wikipedia.org/wiki/Monty_Python%27s_Flying_Circus">Bunun hikayesini</a> öğrenmekten hoşlanırım.
Herşeyin hikayesini bilirim demiyorum, çok ta şart değil.</p>

<h2 id="hadi-başlayalım">Hadi Başlayalım</h2>

<h3 id="özgür-müsün-kısıtlı-mısın">Özgür müsün? Kısıtlı mısın?</h3>

<p>İnsanlar tasnif etmeye bayılır. Öncelikle iki kutba ayırmayı. E tabi bunun yanlış olmayan yerleri de var. 
Bu başlığı şöyle değiştirebiliriz. <a href="http://www.fsf.org/">Özgür Yazılım</a> ruhuna ım hizmet ediceksin, yoksa karanlık tarafı mı tercih edeceksin?
Bunu seçerken jeday olucam, <a href="https://www.gnu.org/">GNU</a> benim babam olur demene gerek yok. Biliyorsun ki en kral jeday da karanlık tarafı seçmiştir.</p>

<p>Mühim olan güç. Amaç. Amacın ne? Sevdiğin bir işi para kazanarak yapmak değil mi? O zaman hangi yön buna hizmet edeceğini ona 
göre şekil alırsın. Gelecekte şunda. gelecek bunda. diyemiyoruz. Herşey çok hızlı değişiyor. Çok nankör meslek.</p>

<p>Sözün özü (aslında pek detaya da girmedim ama) Mesleğini bir firmayla (Microsoft, Oracle vs) ya da 
bir felsefeyle (Open source, özgür yazılım vs) çerçeveye alma. En azından bu mesleğin çıraklığı, belki kalfalığı döneminde bu çerçeveyle kendini sınırlama.
Elbette belli bir yön çizip, belli bir noktaya odaklanmak isteyebilirsin. Ama fanatiklik yapma.</p>

<p>Zira <strong>“Dostunu çok sevme bir gün düşman olursan pişman olursun, düşmanına çok kinlenme bir gün dost olursun utanırsın”</strong></p>

